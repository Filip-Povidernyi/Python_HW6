Тема 6. Домашня робота. Робота з файлами та модульна система

Технiчний опис завдання

Завдання 1

У вас є текстовий файл, який містить інформацію про місячні заробітні плати розробників у вашій компанії. Кожен рядок у файлі містить прізвище розробника та його заробітну плату, які розділені комою без пробілів.

Наприклад:

Alex Korp,3000
Nikita Borisenko,2000
Sitarama Raju,1000

Ваше завдання - розробити функцію total_salary(path), яка аналізує цей файл і повертає загальну та середню суму заробітної плати всіх розробників.

Вимоги до завдання:

Функція total_salary(path) має приймати один аргумент - шлях до текстового файлу (path).
Файл містить дані про заробітні плати розробників, розділені комами. Кожен рядок вказує на одного розробника.
Функція повинна аналізувати файл, обчислювати загальну та середню суму заробітної плати.
Результатом роботи функції є кортеж із двох чисел: загальної суми зарплат і середньої заробітної плати.

Рекомендації для виконання:

Використовуйте менеджер контексту with для читання файлів.
Пам'ятайте про встановлення кодування при відкриті файлів
Для розділення даних у кожному рядку можна застосувати метод split(',').
Обрахуйте загальну суму заробітної плати, а потім розділіть її на кількість розробників, щоб отримати середню зарплату.
Опрацьовуйте можливі винятки при роботі з файлами, такі як відсутність файлу.

Критерії оцінювання:

Функція повинна точно обчислювати загальну та середню суми.
Повинна бути обробка випадків, коли файл відсутній або пошкоджений.
Код має бути чистим, добре структурованим і зрозумілим.

Приклад використання функції:

total, average = total_salary("path/to/salary_file.txt")
print(f"Загальна сума заробітної плати: {total}, Середня заробітна плата: {average}")

Очікуваний результат:

Загальна сума заробітної плати: 6000, Середня заробітна плата: 2000

Завдання 2

У вас є текстовий файл, який містить інформацію про котів. Кожен рядок файлу містить унікальний ідентифікатор кота, його ім'я та вік, розділені комою. Наприклад:

60b90c1c13067a15887e1ae1,Tayson,3
60b90c2413067a15887e1ae2,Vika,1
60b90c2e13067a15887e1ae3,Barsik,2
60b90c3b13067a15887e1ae4,Simon,12
60b90c4613067a15887e1ae5,Tessi,5

Ваше завдання - розробити функцію get_cats_info(path), яка читає цей файл та повертає список словників з інформацією про кожного кота.

Вимоги до завдання:

Функція get_cats_info(path) має приймати один аргумент - шлях до текстового файлу (path).
Файл містить дані про котів, де кожен запис містить унікальний ідентифікатор, ім'я кота та його вік.
Функція має повертати список словників, де кожен словник містить інформацію про одного кота.

Рекомендації для виконання:

Використовуйте with для безпечного читання файлу.
Пам'ятайте про встановлення кодування при відкриті файлів
Для кожного рядка в файлі використовуйте split(',') для отримання ідентифікатора, імені та віку кота.
Утворіть словник з ключами "id", "name", "age" для кожного кота та додайте його до списку, який буде повернуто.
Опрацьовуйте можливі винятки, пов'язані з читанням файлу.

Критерії оцінювання:

Функція має точно обробляти дані та повертати правильний список словників.
Повинна бути належна обробка винятків і помилок.
Код має бути чистим, добре структурованим і зрозумілим.

Приклад використання функції:

cats_info = get_cats_info("path/to/cats_file.txt")
print(cats_info)

Очікуваний результат:

[
{"id": "60b90c1c13067a15887e1ae1", "name": "Tayson", "age": "3"},
{"id": "60b90c2413067a15887e1ae2", "name": "Vika", "age": "1"},
{"id": "60b90c2e13067a15887e1ae3", "name": "Barsik", "age": "2"},
{"id": "60b90c3b13067a15887e1ae4", "name": "Simon", "age": "12"},
{"id": "60b90c4613067a15887e1ae5", "name": "Tessi", "age": "5"},
]

Завдання 3

Розробіть скрипт, який приймає шлях до директорії в якості аргументу командного рядка і візуалізує структуру цієї директорії, виводячи імена всіх піддиректорій та файлів. Для кращого візуального сприйняття, імена директорій та файлів мають відрізнятися за кольором.

Вимоги до завдання:

Створіть віртуальне оточення Python для ізоляції залежностей проекту.
Скрипт має отримувати шлях до директорії як аргумент при запуску. Цей шлях вказує, де знаходиться директорія, структуру якої потрібно відобразити.
Використання бібліотеки colorama для реалізації кольорового виведення.
Скрипт має коректно відображати як імена директорій, так і імена файлів, використовуючи рекурсивний спосіб обходу директорій (можна, за бажанням, використати не рекурсивний спосіб).
Повинна бути перевірка та обробка помилок, наприклад, якщо вказаний шлях не існує або він не веде до директорії.

Рекомендації для виконання:

Спочатку встановіть бібліотеку colorama. Для цього створіть та активуйте віртуальне оточення Python, а потім встановіть пакет за допомогою pip.
Використовуйте модуль sys для отримання шляху до директорії як аргументу командного рядка.
Для роботи з файловою системою використовуйте модуль pathlib.
Забезпечте належне форматування виводу, використовуючи функції colorama.

Критерії оцінювання:

Створення та використання віртуального оточення.
Правильність отримання та обробки шляху до директорії.
Точність виведення структури директорії.
Коректне застосування кольорового виведення за допомогою colorama.
Якість коду, включаючи читабельність, структурування та коментарі.
